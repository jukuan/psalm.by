Алілуя! Агея і Захара

Хвалі, Ерусаліме, Госпада; * сьпявай Богу твайму, Сыёне.

Ён умацоўвае засаўкі брамаў тваіх, * і бласлаўляе ў табе дзяцей тваіх.

Ён дае супакой межам тваім, * корміць цябе найлепшай пшаніцаю.

Пасылае слова сваё на зямлю, * - хутка ляціць Ягонае слова.

Сьцеле сьнег, быццам воўну, * і сыпле інеем як попелам.

Кідае град як кавалкі хлеба; * хто ўстаіць перад Ягоным марозам?

Пашле слова сваё, і ўсе пачынае таяць; * загадае дуць вятром, і воды зноў цякуць.

Ён абвясьціў слова сваё Якубу, * пастановы свае і суд - Ізраілю.

Ён не зрабіў гэтага ніякаму іншаму народу, * і яны ня ведаюць Ягоных судоў. Алілуя.

Слава... цяпер...