Начальніку хору. Пра людзей, аддаленых ад сьвятыні, памятная песьня Давіда, калі паланілі яго чужынцы ў Гэфі

Зьмілуйся нада мною, Божа, * бо стапталі мяне людзі,

Увесь час нападаюць на мяне* і чыняць мне ўціск.

Штодня лютуюць мае ворагі* - шмат тых, што нападаюць на мяне.

Калі мяне агорне трывога, * на Цябе спадзяюся!

Перад Богам словы хвалы маёй ўвесь дзень, * на Бога спадзяюся, і не збаюся: * што мне можа зрабіць чалавек?

Увесь дзень мяне абмаўляюць, * усе думкі іхнія на тое, каб пашкоддзіць мне.

Зьбіраюцца, сочаць, засеўшы, за маімі крокамі, * робяць засаду на душу маю.

Адплаці ім, Божа, за іхняе беззаконьне: * у гневе Тваім разьбі народы.

Шляхі майго блуканьня Табе вядомыя; * Ты сабраў сьлёзы мае: * ці ж яны не запісаныя ў кнізе Тваёй?

Як толькі гукну Цябе, * ворагі мае адступаюць.

Ведаю напэўна, што Бог са мною. * Перад Богам словы хвалы маёй,

На Бога спадзяюся, і не збаюся: * што мне можа зрабіць чалавек?

Я зьвязаны абяцаньнем, якое даў Табе. * Табе прынясу ахвяру хвалы.

Бо Ты захаваў жыцьцё маё ад сьмерці, * і ня даў назе маёй спатыкнуцца, * каб я мог хадзіць перад Богам у сьвятле жывых.