Песьня ўзыходжаньняў

Калі б ня Госпад быў па нашым баку* - хай прызнаецца Ізраіль, -

Калі б ня Госпад быў па нашым баку, * калі на нас паўставалі людзі, яны б жывымі праглынулі нас;

Калі б іхняя злосьць загарэлася на нас, * вада затапіла б нас;

Паток прайшоў бы над нашай душою, * бурлівыя воды пранясьліся б над намі.

Блаславёны Госпад, * які не аддаў нас на паству ў зубы іх.

Душа наша, быццам птушка, вырвалася з сеці лаўцоў: * сетка парвалася і мы выратаваліся.

Помач наша ў імя Госпада, * які стварыў неба і зямлю.

Слава... цяпер...