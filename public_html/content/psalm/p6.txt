Кіраўніку хору

Не дакарай мяне, Госпадзе, у гневе Тваім* і не карай у Тваім абурэньні.

Зьмілуйся нада мною, бо я зьняможаны,* ацалі мяне, бо косьці мае трымцяць.

Душа мая ў вялікай трывозе:* Ты ж Госпадзе - дакуль?

Вярніся, Госпадзе, выратуй душу маю, * у міласэрнасьці Тваёй збаў мяне,

Бо хто ж пасьля сьмерці Цябе згадае,* і ў краіне мёртвых хто Цябе хваліць будзе?

Зьнямогся я ад стогну майго,* штоночы ложак мой вогкі ад сьлёз.

Ад суму ў вачох маіх цямнее,* састарэў я з-за ворагаў маіх.

Адыдзеце ад мяне ўсе, што чыніце благое,* бо Госпад пачуў голас плачу майго.

Госпад пачуў просьбы мае,* малітву маю прыняў.

Хай усіх ворагаў маіх пакрые сорам і страх вялікі, * і пасаромленыя хай хутка адыдуць.

Слава... цяпер...