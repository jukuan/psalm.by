Навука Давіда, калі быў у пячоры і маліўся

Голасна клічу Госпада, * голасна да Госпада малюся.

Перад Ім сум мой выліваю, * пра тугу маю Яму расказваю:

Дух мой зьнемагае ўва мне, * Ты ж ведаеш сьцежкі мае.

На дарозе, па якой іду, * паставілі пастку на мяне.

Гляджу ўправа, углядаюся: * няма нікога, хто б мне спагадаў;

Ня маю, куды ўцякаць: * няма нікога, хто б парупіўся аб душы маёй.

Цябе, Госпадзе, клічу, кажу: Ты - мая надзея, * мой удзел на зямлі жывых.

Будзь уважлівы да малітвы маёй, * бо вялікае няшчсьце маё.

Вызваль мяне ад ворагаў маіх, * бо яны мацнейшыя за мяне.

Вызваль з вязьніцы душу маю, * каб мне дзякаваць імю Твайму.

Праведнікі вакол мяне чакаюць, * калі Ты мне пакажаш спагадлівасьць Тваю.