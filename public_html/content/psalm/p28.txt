Псалом Давіда пры заканчэньні скініі

Аддайце Госпаду, сыны Божыя, * аддайце Госпаду славу і пашану!

Аддайце Госпаду славу імя Яго, * у пышнай сьвятыні Ягонай пакланіцеся Яму.

Голас Гасподні над водамі! * Загрымеў Бог славы, Госпад над водамі вялікімі!

Голас Госпада магутны, * голас Госпада велічны!

Голас Госпада ламае кедры, * Госпад ламае кедры Лібану,

Ад голасу Яго Лібан скача, як цялятка, * і Сырыя - як малады вол.

Голас Госпада крэсіць полымя вогненнае, * голас Госпада трасе пустыню, Госпад трасе пустыню Кадэш.

Голас Госпада дубы выварочвае, зьдзірае кару ў лясох, * а ў сьвятыні Ягонай усё кажа: „Хвала!"

Госпад сеў над патопам, * і, як Кароль, будзе сядзець Госпад давеку.

Госпад сілу людзям сваім дасьць, * Госпад блаславіць людзей сваіх супакоем.