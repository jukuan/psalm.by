Кіраўніку хору. Псалом Давіда

Хай пачуе цябе Госпад у дзень суму, * хай імя Бога Якуба будзе табе абаронаю.

Хай пашле табе дапамогу са сьвятыні* і дасьць падтрымку табе з Сыёну.

Хай успомніць кожную ахвяру тваю, * і цэлапаленьні твае хай прыме.

Хай Госпад споўніць жаданьні сэрца твайго* і зьдзейсьніць усе задумы твае.

Узрадуемся з тваёй перамогі і ў імя Бога нашага ўздымем сьцягі. * Хай Госпад споўніць усе просьбы твае.

Сёньня пазнаў я, што Госпад даў перамогу памазанцу свайму, * пачуў яго з неба сьвятога свайго, узмацніў сілаю пераможнай рукі сваёй.

Адныя калясьніцамі, іншыя коньмі, * мы ж імем Госпада Бога моцныя.

Тыя пахіснуліся і ўпалі, * а мы стаім і трымаемся!

Госпадзе, збаў уладара і пачуй яго* ў дзень, калі будзе клікаць Цябе.