Кіраўніку хору. Сыноў Карэевых

Усе народы, пляскайце ў далоні, * усклікніце Богу радасным голасам.

Бо Госпад усявышні страшны: * Ён - вялікі Уладар над усёй зямлёй.

Ён скарае перад намі народы, * і плямёны людзей кладзе нам пад ногі;

Выбірае нам як спадчыну хвалу Якуба, * любага свайго.

Бог узьнёсься пад радасныя воклікі, * Госпад - пад гучаньне трубаў.

Сьпявайце Богу, сьпявайце; * сьпявайце Уладару нашаму, сьпявайце,

Бо Бог - Уладар усёй зямлі. * Сьпявайце песьню хвалебную!

Бог пануе над народамі, * Бог сядзіць на сьвятым пасадзе сваім.

Уладары народаў зышліся з народам Бога Абрагама: * бо моцныя зямлі - Божыя, і Ён велічна ўзвышаецца.