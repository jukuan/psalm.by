Начальніку хору. Псалом. Песьня

Божа, будзь ласкавы да нас і блаславі нас: * прасьвятлі нас зьзяньнем твару Твайго і зьмілуйся над намі.

Каб мы маглі пазнаць на зямлі шлях Твой, * сярод людзей усіх збаўленьне Тваё.

Хай славяць Цябе, Божа, усе народы, * хай славяць Цябе ўсе людзі.

Хай узрадуюцца і ўсьцешацца ўсе народы, * бо Ты чыніш справядлівы суд людзям і кіруеш народамі на зямлі.

Хай славяць Цябе, Божа, усе народы, * хай славяць Цябе ўсе людзі.

Зямля дала плён свой: * Бог наш, Бог блаславіў нас.

Блаславі нас, Божа, * і хай баяцца Цябе ўсе канцы зямлі.

Слава... цяпер...