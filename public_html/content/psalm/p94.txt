Хвалебная песьня Давіда

Прыйдзіце, будзем радасна славіць Госпада, * будзем пяяць Богу, Збавіцелю нашаму.

Станем з удзячнасьцю перад абліччам Ягоным, * у песьнях уславім Яго.

Госпад - Бог вялікі* і Уладар магутны над усёй зямлёй.

У руках Ягоных усе канцы зямлі* і вышыні гор належаць Яму.

Ягонае мора - Ён стварыў яго, * і сушы рукі Ягоныя далі выгляд.

Прыйдзіце, паклонімся і прыпадзем да Яго, * падзем на калені перад Госпадам, Творцам нашым.

Бо Ён Бог наш, і мы - людзі паствы Ягонай, * авечкі ў Ягонай руцэ.

Цяпер як толькі пачуеце Ягоны голас, * „Не рабіце цьвёрдымі вашыя сэрцы,

Як у Мэрры, як у дзень спакушэньня ў пустэльні,

Дзе бацькі вашыя спакушалі Мяне, * выпрабоўвалі Мяне, хоць бачылі мае дзеяньні.

Сорак гадоў засмучала Мяне гэтае пакаленьне. * І Я сказаў: Гэтыя людзі блудзяць сэрцам, і дарогаў Маіх ня ведаюць.

Таму Я пакляўся ў гневе Маім: * яны ня ўвойдуць у месца спачынку Майго".

