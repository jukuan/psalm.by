
Алілуя!

Буду хваліць Цябе, Госпадзе, * на зборах праведных і ў людзкой грамадзе.

Вялікія дзеі Гасподнія, * годныя подзіву для ўсіх, што любяць іх.

Веліч і краса - творы Ягоныя, * і справядлівасьць Ягоная трывае давеку.

Ён учыніў цуды, годныя памяці; * Госпад - міласэрны і ласкавы.

Дае спажыву тым, што баяцца Яго; * будзе заўсёды памятаць пра свой саюз.

Ён паказаў людзям сваім моц учынкаў сваіх, * даўшы ім спадчыну народаў.

Творы рук Ягоных - праўда і справядлівасьць, * усе прыказаньні Ягоныя непарушныя,

Устаноўленыя на вякі вечныя, * заснаваныя на справядлівасьці і праўдзе.

Людзям сваім Ён паслаў збаўленьне, * на вякі саюз свой устанавіў. * Сьвятое і поўнае хвалы імя Ягонае.

Пачатак мудрасьці - страх Гасподні. * Усе, што аддаюць хвалу Яму, разумна робяць.* Хвала Ягоная трывае на вякі вечныя.