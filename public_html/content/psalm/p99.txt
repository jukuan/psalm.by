Псалом Давіда

Усклікніце Госпаду па ўсёй зямлі!

Служыце Госпаду з радасьцю; * станьце вясёлыя перад Ягоным абліччам!

Ведайце, што Госпад - Бог: * Ён стварыў нас, і мы Яму належым.

Мы - людзі Ягоныя* і авечкі Ягонай паствы.

Уваходзьце ў брамы Ягоныя з песьнямі, на Ягоныя двары - з хвалою. * Слаўце Яго, блаславіце імя Ягонае!

Бо Бог добры: міласэрнасьць Ягоная вечная, * і вернасьць Ягоная з пакаленьня ў пакаленьне.