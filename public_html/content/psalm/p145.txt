Алілуя! Агея і Захара

Хвалі, душа мая, Госпада.

Праз усё жыцьцё маё буду хваліць Госпада, * буду ў песьнях славіць Бога майго, пакуль буду жыць.

Не спадзявайцеся на князёў, * ані на чалавека, у якога няма збаўленьня:

Дух пакідае яго, і ён вяртаецца ў зямлю, * і тут жа гінуць усе намеры яго.

Шчасьлівы той, у каго Бог Якуба памочнікам, * хто ўскладае надзею на Госпада Бога свайго,

Які стварыў неба і зямлю, мора і ўсё, што ў іх: * Ён захоўвае вернасьць давеку;

Ён чыніць суд пакрыўджаным, дае хлеб галодным. * Госпад вызваляе палонных.

Госпад раскрывае вочы сьляпым, Госпад падымае пахілых; * Госпад любіць праведнікаў.

Госпад ахоўвае прыхадняў, памагае сіраце і ўдаве, * а шлях бязбожных разбурае.

Госпад будзе панаваць давеку, * Бог твой, Сыёне, з пакаленьня ў пакаленьне.