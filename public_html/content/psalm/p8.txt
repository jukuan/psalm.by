Кіраўніку хору. Пры вінапрэсе. Псалом Давіда

Госпадзе, Госпадзе наш, * як цудоўнае імя Тваё па ўсёй зямлі! * Ты веліч сваю ўзьняў вышэй за неба.

З вуснаў дзяцей і немаўлятаў Ты прыгатаваў сабе хвалу насуперак супраціўнікам Тваім, * каб змусіць да маўчаньня непрыяцеля і ворага.

Калі гляджу на неба, твор рук Тваіх, * на месяц і зоркі, якія Ты стварыў,

Дык хто ёсьць чалавек, што Ты памятаеш пра яго, * і сын чалавечы, што Ты пра яго дбаеш?

Ты зрабіў яго мала меншым за анёлаў, * славаю і пашанаю вянчаў яго,

Паставіў яго гаспадаром над творамі рук Тваіх, * усё паклаў пад ногі яму:

Авечак і ўсялякую жывёлу, * дый яшчэ дзікіх зьвяроў,

Птушак нябесных, і рыбы ў моры, * і ўсё, што рухаецца па марскіх шляхох.

Госпадзе, Божа наш, * як цудоўнае імя Тваё па ўсёй зямлі!

Слава... цяпер...