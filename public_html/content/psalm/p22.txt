Псалом Давіда

Госпад - мой пастыр, * і ні ў чым ня буду мець нястачы;

На зялёных пашах Ён пасяліў мяне, прыводзіць мяне на ціхія воды.

Ён жывіць маю душу, * вядзе мяне па простых сьцежках дзеля хвалы імя свайго.

Калі б нават я йшоў змрочнай далінаю сьмерці, * не збаюся зла, бо Ты са мною.

Жазло Тваё і посах Твой* - яны для мяне суцяшэньне.

Ты падрыхтаваў стол для мяне перад ворагамі маімі, * алеем памазаў галаву маю: да краёў поўная чаша мая.

Дабрыня і ласка будуць са мною праз усе дні жыцьця майго, * і буду жыць у доме Гасподнім на вякі вякоў.