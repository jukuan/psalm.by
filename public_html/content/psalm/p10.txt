Кіраўніку хору. Псалом Давіда

Надзея мая на Госпада; * і як можаце казаць душы маёй: „Ляці, быццам птушка, угару!"

Бо вось грэшнікі нацягваюць лук, * на цяціву кладуць стралу, каб упоцемку страляць у правых сэрцам.

Калі разбураюцца падваліны, * што можа зрабіць справядлівы?

Госпад у сьвятым хораме сваім, * Госпад - на нябёсах пасад Яго.

Вочы Ягоныя глядзяць на сусьвет, * позірк Ягоны на сынох чалавечых.

Госпад выпрабоўвае праведнага і нязбожнага; * хто любіць няправеднасьць, ненавідзіць душу сваю.

Жар і серу зышле Ён на грэшнікаў; * гарачы вецер зьнішчальны будзе іхняй доляю.

Бо Госпад праведны і любіць справядлівасьць. * Аблічча Ягонае бачыць праведнасьць.

Слава... цяпер...