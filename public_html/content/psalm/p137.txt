Псалом Давіда, Агея і Захара

Буду славіць Цябе, Госпадзе, ад усяго сэрца, * перад анёламі буду пяяць Табе, * бо Ты пачуў словы вуснаў маіх;

Пакланюся сьвятыні Тваёй* і буду славіць імя Тваё за дабрыню і вернасьць Тваю, * бо Ты над усім узьвялічыў слова Тваё.

Калі я клікаў Цябе, Ты выслухаў мяне; * Ты мяне падбадзёрыў і ўмацаваў душу маю.

Усе ўладары зямныя будуць славіць Цябе, * калі пачуюць словы вуснаў Тваіх;

Будуць пяяць і славіць шляхі Госпада, * бо сапраўды вялікая слава Гасподняя.

Хоць Бог высока, ён бачыць пакорнага,* а гордага пазнае здалёку.

Хоць я хаджу сярод напасьцяў, Ты мяне падтрымліваеш* і супраць злосьці ворагаў маіх працягваеш руку. * Правая рука Твая збаўляе мяне.

Госпад завершыць пачатае мною. * Дабрыня Твая, Госпадзе, вечна трывае: * не пакідай твору рук Тваіх.