Псалом 100

Псалом Давіда

Дабрыню і закон буду славіць у песьнях: * Табе, Госпадзе, буду пяяць.

Буду разважаць аб шляхох беззаганных. * Калі ж прыйдзеш да мяне? * Буду хадзіць у нявіннасьці сэрца майго сярод дому майго.

Ня буду мець перад вачыма маімі рэчы нягоднай: * агідны мне той, хто чыніць справы злачынныя: * да мяне ён не прыстане.

Сэрца крывадушнае мне чужое: * не жадаю ведаць благое справы.

Змушу да маўчаньня таго, * хто патаемна абмаўляе бліжняга свайго;

Не сьцярплю таго, * хто мае гордыя вочы і пыхлівае сэрца.

Вочы мае глядзяць на верных гэтай зямлі, * каб жылі са мною.

Хто ідзе дарогай беззаганнай, * той мне служыць будзе.

Ня будзе жыць у доме маім той, хто паступае вераломна; * хто кажа няпраўду, не застанецца перад вачыма маімі.

Штодня судзіць буду ўсіх беззаконных зямлі, * каб вынішчыць з места Гасподняга ўсіх злачынцаў.

Слава... цяпер...