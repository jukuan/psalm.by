Алілуя! Агея і Захара

Хваліце Госпада з нябёсаў, * хваліце Яго на вышынях.

Хваліце Яго, усе анёлы Яго, * хваліце Яго, усе сілы Яго.

Хваліце Яго, сонца і месяц, * хваліце Яго, зоркі і ўсе сьветачы.

Хваліце Яго, нябёсы нябёсаў, * і воды, што над нябёсамі.

Хай усе хваляць імя Гасподняе: * бо Ён сказаў, і сталася; загадаў, і ўсё прыйшло да быцьця.

Устанавіў іх на ўсе часы: * даў ім закон, што не праміне.

Хваліце Госпада на зямлі, * зьмеі і ўсе глыбіні марскія,

Агонь, град, сьнег і імгла; * віхор з бураю, што спаўняе слова Ягонае;

Горы і ўсе ўзгоркі, * дрэвы пладаносныя і кедры;

Зьвяры і ўсе жывёлы, * паўзуны і птушкі крылатыя;

Уладары зямныя і ўсе народы, * начальнікі і ўсе судзьдзі на зямлі;

Юнакі і дзевы, старыя і дзеці* - хай усе славяць імя Гасподняе.

Бо імя Яго адзінага ўзьнёслае, * веліч Яго на зямлі і ў небе.

Ён надае моцы народу свайму. * Ён - хвала ўсіх сьвятых Ягоных, сыноў Ізраіля - людзей, блізкіх Яму.

