Кіраўніку хору. Псалом Давіда

Збаў мяне, Госпадзе, ад злога чалавека, * сьцеражы мяне ад гвалтаўніка;

Ад тых, што ў сэрцы хаваюць благія намеры, * кожны дзень учыняюць сваркі.

Яны востраць, як гадзюкі, свае языкі, * пад вуснамі іх атрута зьмяіная.

З рук грэшніка выбаў мяне, Госпадзе, * сьцеражы мяне ад гвалтаўнікоў, бо яны надумалі пахіснуць мяне.

Гордыя паставілі петлі, раскінулі сець на дарозе, * наставілі пасткі на мяне.

Я сказаў Госпаду: Ты - Бог мой; * пачуй, Госпадзе, голас малітвы маёй.

Госпадзе, Госпадзе, Ты магутная дапамога мая; * у дзень бойкі ты ахоўваеш галаву маю.

Ня споўні, Божа, жаданьня нязбожнага, * ня дай посьпеху ягоным намерам.

Хай злосьць, што выходзіць з іхніх вуснаў* пакрые тых, што акружаюць мяне.

Хай пойдзе на іх дождж з гарачых вугольляў, * хай паваліць іх так, каб яны ня ўсталі.

Чалавек з паганым языком не ўстаіць на зямлі: * гвалтаўніка хутка сустрэнуць няшчасьці.

Ведаю, што Госпад чыніць суд прыгнечанаму* і справядлівасьць убогаму.

Толькі справядлівыя будуць хваліць імя Тваё, * і праведныя будуць жыць перад абліччам Тваім.

Слава... цяпер...

