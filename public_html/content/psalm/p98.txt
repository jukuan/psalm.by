Псалом Давіда

Госпад пануе: хай дрыжаць людзі; * Ён сядзіць на хэрувімах: хай ускалыхнецца зямля.

Госпад вялікі ў Сыёне, * Ён узвышаецца над усімі народамі.

Хай славяць Тваё вялікае і страшнае імя: * яно сьвятое!

Пануе Усемагутны, які любіць справядлівасьць. * Ты ўстанавіў тое, што слушнае, суд і справядлівасьць учыніў у Якубе.

Узьвялічвайце Госпада Бога нашага* і пакланяйцеся падножжу Ягонаму, бо Ён сьвяты.

Майсей і Аарон сярод сьвятароў Ягоных, * і Самуіл сярод тых, што клічуць Ягонае імя.

Яны Госпада гукалі, * і Той адгукнуўся ім.

У воблачным слупе прамаўляў да іх; * яны ж захоўвалі Ягоныя запаветы і пастановы, якія ім даў.

Госпадзе Божа наш, Ты іх выслухоўваў; * Ты быў для Іх Богам, які мілаваў, * хоць і караў за іхнія ліхія ўчынкі.

Узьвялічвайце Госпада Бога нашага і прыпадзіце да Ягонай сьвятой гары: * бо Госпад Бог наш - сьвяты.