Кіраўніку хору. На актаву. Псалом Давіда

Ратуй мяне, Госпадзе, бо не засталося пабожных, * праведнасьць зьнікла сярод людзей.

Хлусяць адзін аднаму, * гавораць лісьлівыя словы з сэрцам няшчырым.

Хай Госпад загубіць усе вусны крывадушныя* і дзёрзкі язык,

Тых, што кажуць: „Язык - сіла нашая, * вусны - нашая зброя. Хто нам гаспадар?"

Госпад кажа: „Вось устану, * абараню таго, каго хочуць улавіць".

Словы Гасподнія - словы шчырыя, * срэбра выпрабаванае, без дамешкі зямлі, сем разоў ачышчанае.

Ты, Госпадзе, захаваеш нас, * і зьберажэш нас ад гэтага роду давеку.

Нязбожныя ходзяць горда навокал, * калі верх бярэ нікчэмнасьць людзкая.