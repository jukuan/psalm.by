Кіраўніку хору. „Не загубі". Псалом песьні Асафа

Славім Цябе, Божа, славім Цябе, * імя Тваё клічам, абвяшчаем цуды Твае.

„Калі вызначу час, * буду судзіць справядліва.

Калі хістаецца зямля і ўсё, што жыве на ёй, * Я ўмацую стаўпы яе.

Кажу дзёрзкім: "Адкіньце дзёрзкасьць!"; * а грэшнікам: "Не ўздымайце рогаў вашых!".

Не ўздымайце рогаў супраць Найвышэйшага, * не гаварыце дзёрзка супраць Бога.

Бо ані з усходу, ані з захаду, * ані з пустыні, ані з гораў ня прыйдзе суд.

Адзін Бог - судзьдзя: * аднаго паніжае, другога ўзвышае.

Бо ў руцэ ў Госпада чаша, што пеніцца, * поўная віна прыпраўленага.

І Ён дае з яе піць. * Аж да самай гушчы п'юць усе нязбожныя зямлі.

А я буду цешыцца давеку, * буду пяяць Богу Якубаваму.

Усе рогі нязбожнікаў пазьбіваю, * а рогі праведніка ўзьнясуцца ўгору.