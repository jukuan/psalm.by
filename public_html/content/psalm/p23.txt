Псалом Давіда: у першы дзень тыдня

Гасподняя зямля і ўсё, што яе напаўняе, * сусьвет і ўсе жыхары яго.

Бо Ён на морах яе заснаваў* і ўмацаваў на рэках.

Хто ўзыдзе на гару Гасподнюю, * або стане на месцы сьвятым Яго?

Чалавек з бязьвіннымі рукамі і чыстым сэрцам, * чыя душа не занятая марным, і які не прысягаў няшчыра бліжняму свайму.

Ён атрымае блаславеньне ад Госпада* і заплату ад Бога, Збавіцеля свайго.

Такі род тых, што шукаюць Яго, * што шукаюць аблічча Бога Якубавага.

Брамы, падыміце шчыты вашыя; * адчыніцеся, вароты спрадвечныя, каб мог увайсьці Кароль славы!

Хто ж той Кароль славы? * Госпад магутны і моцны, Госпад неадольны ў баі.

Брамы, падыміце шчыты вашыя; * адчыніцеся, вароты спрадвечныя, каб мог увайсьці Кароль славы!

Хто ж той Кароль славы? * Госпад сіл, Ён - Кароль славы!

Слава... цяпер...