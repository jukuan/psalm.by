Песьня ўзыходжаньняў

Калі не Госпад збудуе дом, *  дарэмныя стараньні будаўнікоў.

І калі не Госпад сьцеражэ места, * дарэмна пільнуюць яго вартаўнікі.

Дарэмна ўстаеце да сьвітаньня* і позна ўночы кладзецеся вы, што спажываеце хлеб свой у цяжкай працы: * Госпад і ў сьне абдароўвае выбраных сваіх.

Вось дзеці - гэта дар Госпада, * а плод улоньня - узнагарода.

Як стрэлы ў руцэ ваяўніка, * так сыны маладыя.

Блаславёны той, хто напоўніў імі калчан свой: * не пасаромеецца, калі ў браме стануць да расправы з ворагам.