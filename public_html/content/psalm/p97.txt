Псалом Давіда

Сьпявайце Госпаду новую песьню, бо Ён цуды ўчыніў. * Правая рука Ягоная і Ягонае сьвятое плячо далі Яму перамогу.

Госпад паказаў збаўленьне сваё, * перад вачыма народаў Ён явіў сваю справядлівасьць.

Ён згадаў пра міласэрнасьць сваю і вернасьць да дому Ізраіля. * Усе канцы зямлі ўбачылі збаўленьне Бога нашага.

Усклікніце Госпаду па ўсёй зямлі, * радуйцеся, і весяліцеся, і сьпявайце!

Слаўце Госпада на гусьлях, * на гусьлях і голасам сьпеўным;

Пад гукі трубаў і рогу* радасна сьвяткуйце перад Уладаром Госпадам!

Хай загудзе мора і ўсё, што напаўняе яго, * сусьвет і ўсе ягоныя жыхары. Хай плёскаюць рэкі,

І горы хай цешацца перад абліччам Госпада: * вось Ён ідзе, ідзе судзіць зямлю.

Ён будзе судзіць сусьвет справядліва, * і ўсе народы - па праўдзе.