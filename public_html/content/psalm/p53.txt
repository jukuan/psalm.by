Начальніку хору. Навука Давіда ў песьнях,

калі прыйшлі Зіфэі і сказалі Саўлу: Ці ня ў нас хаваецца Давід?

Божа, дзеля імя Твайго збаў мяне, * і сілаю Тваёю судзі мяне.

Пачуй, Божа, малітву маю, * прыхілі вуха Тваё да голасу вуснаў маіх.

Бо вось гордыя паўсталі супраць мяне і гвалтаўнікі шукаюць душы маёй, * і ня маюць Бога перад сабою.

Але Бог памагае мне, * і Госпад - заступнік душы маёй.

Ты адплоціш за зло ворагам маім: * у справядлівасьці Тваёй зьнішчы іх.

Ахвотна прынясу ахвяру Табе, * і буду славіць імя Тваё добрае, Госпадзе.

Бо Ты выбавіў мяне ад усялякай бяды, * і вочы мае бачылі сорам ворагаў маіх.