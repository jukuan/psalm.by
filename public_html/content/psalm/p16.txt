Малітва Давіда

Выслухай, Госпадзе, справядлівую справу маю, пачуй мой кліч, * нахілі вуха да мальбы маёй з вуснаў некрывадушных.

Ад Цябе хай сыйдзе суд мой, * бо вочы Твае бачаць справядлівае.

Калі ўведаеш сэрца маё, наведаеш мяне ўночы і выпрабуеш вагнём, * ня знойдзеш ува мне няправеднасьці.

Вусны мае не зграшылі людзкім звычаем; * паводле словаў Тваіх я зьбярог шлях закону.

Накіруй мае крокі на сьцежкі Твае, * каб не пахіснуцца нагам маім.

Клічу Цябе, Божа, Ты ж выслухай мяне; * нахілі вуха Тваё да мяне, пачуй словы мае.

Пакажы мне Тваю дзівосную міласэрнасьць, * бо Ты ратуеш верных Тваіх ад тых, што працівяцца руцэ Тваёй.

Сьцеражы мяне, як зрэнку вока, * схавай мяне ў ценю крылаў Тваіх ад грэшнікаў, што нападаюць на мяне.

Ворагі лютыя атачылі мяне. * Яны замкнулі сваё атлусьцелае сэрца, вуснамі сваімі горда гавораць.

Вось яны на кожным кроку мяне абступаюць. * Цікуюць, каб мяне кінуць вобзем,

Падобныя да льва, што дыхае на здабычу, * і да львяняці, што крыецца ў пячоры.

Устань, Госпадзе, дарогу ім загарадзі і павалі іх, * вызвалі мячом Тваім душу маю ад грэшнікаў,

І рукою Тваёю, Госпадзе, ад людзей, * лёс якіх - дачаснае жыцьцё,

І чэрава якіх напаўняеш Тваімі дастаткамі; * чые сыны заўсёды сытыя, і рэшткі пакідаюць немаўлятам.

А я ў праведнасьці пабачу твар Твой* і, прачнуўшыся, наталюся бачаньнем Цябе.

Слава... цяпер...