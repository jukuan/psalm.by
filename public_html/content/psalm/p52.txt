Начальніку хору. На духавых прыладах. Навука Давіда

Сказаў дурань у сэрцы сваім: „Няма Бога".* Сапсаваліся, агідныя рэчы ўчынілі, * няма нікога, хто б рабіў дабро.

Бог глядзіць з неба на сыноў людзкіх, * каб бачыць, ці ёсьць разумны, які шукае Бога.

Усе да аднаго зблудзілі, зьнікчэмнелі, * не засталося нікога, хто б рабіў дабро.

Няўжо ж не схамянуцца тыя нягоднікі, * што зьядаюць Мой народ, быццам хлеб, і ня клічуць Бога?

Там абамлелі ад страху, дзе страху не было, * бо Бог параскідаў косьці тых, што шукалі людзкое славы.

Яны пакрыліся сорамам, * бо Бог адкінуў іх.

Каб ужо прыйшло збаўленьне Ізраіля з Сыёну! * Калі Бог адменіць долю свайго народу, * Якуб узрадуецца, Ізраіль усьцешыцца.