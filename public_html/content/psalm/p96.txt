Псалом Давіда, калі парадкавалі ягоную зямлю

Госпад пануе: хай радуецца зямля, * хай цешацца выспы шматлікія.

Хмара і цемра навакол Яго; * праўда і справядлівасьць - асновы Ягонага пасаду.

Агонь ідзе перад Ім* і паліць навокал усіх Ягоных ворагаў.

Маланкі Ягоныя асьвятляюць сусьвет; * зямля бачыць і дрыжыць.

Горы, быццам воск, таюць перад Госпадам, * перад Госпадам усёй зямлі.

Неба абвяшчае Ягоную справядлівасьць, * і ўсе народы бачаць Ягоную славу.

Хай пакрыюцца сорамам усе, што служаць балванам, што хваляцца ідаламі. * Пакланіцеся Яму, усе багі.

Сыён, пачуўшы гэта, радуецца; * усе дочкі Юды цешацца дзеля судоў Тваіх, Госпадзе.

Бо Ты, Госпадзе, велічны па-над усёй зямлёю, * незраўнана вышэйшы за ўсіх багоў.

Ненавідзьце зло ўсе, што любіце Госпада! * Ён ахоўвае душы верных сваіх, з рук грэшнікаў вызваляе іх.

Сьвятло ўзыходзіць над праведнікам, * а над тым, хто з правым сэрцам - радасьць.

Радуйцеся, праведныя, у Госпадзе, * і слаўце сьвятое імя Яго.

Слава... цяпер...