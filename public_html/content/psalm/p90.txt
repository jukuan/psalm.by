Хвалебная песьня Давіда

Ты, што жывеш пад апекаю Усявышняга* і ў ценю Усемагутнага прабываеш,

Скажаш Госпаду: Ты - мой прытулак, * мая абарона, Бог мой, і на Цябе спадзяюся.

Ён выбавіць цябе ад сецяў лаўца* і ад гвалтоўнай загубы.

Ён пакрые цябе пёрамі сваімі* і пад крыламі Яго ты знойдзеш прытулак.

Не збаішся жахаў начных, * ні стралы, што ляціць удзень;

Ні страху, што крыецца поцемкам; * ні мору, што ў поўдзень пустошыць.

І хоць бы тысячы палі побач з табою, * і дзесяткі тысяч па правай руцэ тваёй, * Цябе нішто не кране.

Ты толькі глянеш навокал, * і ўбачыш адплату грэшнікам.

Бо ты сказаў: Госпад - мая абарона, * і Усявышняга выбраў сваім прыстанкам.

Ніякая бяда не сустрэне цябе, * і пошасьць не наблізіцца да жытла твайго.

Ён загадае анёлам сваім, * каб сьцераглі цябе, куды б ты не ішоў.

На руках сваіх панясуць цябе, * каб не спатыкнуцца аб камень назе тваёй.

На аспіда і вужа наступіш* і патопчаш льва і зьмяю.

„Таму, што ён палюбіў Мяне, Я выбаўлю яго* і абараню яго, бо ён спазнаў імя Маё.

Будзе клікаць Мяне, і Я адгукнуся яму; * буду з ім у дзень суму, выбаўлю яго і ўслаўлю яго.

Доўгім жыцьцём напоўню яго* і дам яму ўбачыць збаўленьне Маё".

Слава... цяпер...