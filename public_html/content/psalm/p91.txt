Псалом песьні ў дзень суботні

Добра ёсьць славіць Госпада* і пець хвалу імю Твайму, Усявышні:

Абвяшчаць раніцай міласьць Тваю, * і вернасьць Тваю ўночы,

На дзесяціструннай гарфе і на леры, * і з песьнямі на гусьлях.

Бо Ты, Госпадзе, усьцешыў мяне ўчынкамі Тваімі, * і я радуюся ў творах рук Тваіх.

Якія вялікія творы Твае, Госпадзе! Задумы Твае глыбокія.

Чалавек неразумны ня ведае іх, * а невук іх не разумее.

Хоць грэшнікі, быццам зельле, буяюць, і квітнеюць усе злыдні, * яны ўсё роўна згінуць на вякі.

Ты ж, Госпадзе, * вечна на вышынях.

Бо вось ворагі Твае, Госпадзе, вось ворагі Твае гінуць, * рассыпаюцца ўсе, што робяць беззаконьне.

Ты ўзьняў мой рог, быццам рог буйвала, * і я памазаны Табою найчысьцейшым алеем.

Вока маё з пагардаю глянула на ворагаў маіх, * а вушы мае пачулі радасную вестку пра паразу злыдняў, што паўсталі супраць мяне.

Праведнік, як пальма, зацьвіце, * разрасьцецца, як кедр Лібану.

Пасаджаныя ў доме Гасподнім, яны на панадворках Бога нашага расьцьвітуць.

Яны і ў старасьці застануцца пладавітымі, * сакавітымі і сьвежымі,

Каб сьведчыць, што Госпад - скала мая, - справядлівы, * і няма ў Ім няправеднасьці.