Песьня ўзыходжаньняў

Шмат прыгняталі мяне з маладосьці маёй* - хай прызнаецца Ізраіль, -

Вельмі прыгняталі мяне з маладосьці маёй, * але не здолелі перамагчы мяне.

На хрыбце маім аралі яны, доўгія барозны свае праганяючы. * Аднак справядлівы Госпад перасек вяроўкі нязбожных.

Няхай будуць пасаромленыя* і адступяцца ўсе, што ненавідзяць Сыён.

Няхай стануцца падобнымі да травы на страсе, * што засыхае перад тым, чым вырвуць яе:

Жнец не здолее напоўніць ёю жмені сваёй, * ані той, хто вяжа снапы - прыгаршчаў сваіх.

І тыя, што праходзяць міма, ня скажуць: „Блаславеньне Гасподняе хай будзе на вас. * Бласлаўляем вас у імя Гасподняе".

Слава... цяпер...