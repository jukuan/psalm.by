Алілуя!

Сьпявайце Госпаду песьню новую, * хвала Яго хай грыміць на зборах сьвятых.

Хай усьцешыцца Ізраіль у Творцы сваім, * і сыны Сыёну ўзрадуюцца ва Уладару сваім;

Хай хоры хвалу пяюць імю Ягонаму, * хай граюць Яму на бубнах і гусьлях.

Бо Госпад спагадае людзям сваім* і дае лагодным збаўленьне.

Хай цешацца сьвятыя ў славе, * і ўзрадуюцца на ложах сваіх.

Хай хвала Божая будзе на вуснах іх, * і мячы двусечныя ў руках іх,

Каб учыніць помсту паганам* і пакараньне людзям:

Закаваць іхніх цароў у ланцугі, * а рукі вяльможаў - у кайданы жалезныя.

Каб споўніць над імі прысуд, * напісаны на хвалу ўсім сьвятым Ягоным.