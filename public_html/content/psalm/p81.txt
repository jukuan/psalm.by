Псалом Асафа

Бог стаў на зборы багоў, * сярод іх чыніў суд.

„Дакуль будзеце судзіць несправядліва* і спрыяць бязбожным?

Заступайцеся за беднага і за сірату, * чыніце справядлівасьць пакорліваму і ўбогаму.

Вызваляйце прыгнечанага і бедака, * ратуйце іх з рук бязбожных!"

Ня ведаюць яны, не разумеюць, у цемры блукаюць; * хістаюцца ўсе асновы зямлі.

Я сказаў: „ Вы - багі, * і ўсе вы - сыны Найвышэйшага.

Але памрэце, як усе людзі, * і ўпадзеце, як кожны з князёў".

Устань, Божа, судзі зямлю, * бо Ты ўладар і дзедзіч усіх народаў.