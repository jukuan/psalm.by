Псалом Давіда. Ярэмы

На рэках бабілёнскіх мы сядзелі і плакалі, успамінаючы Сыён. * На вербах павесілі мы гусьлі свае.

Бо, тыя, што нас паланілі, жадалі песьняў ад нас* - весяліцца хацелі нашыя прыгнятальнікі: * „Засьпявайце нам нешта з песьняў Сыёнскіх".

Як можам сьпяваць песьню Гасподнюю на чужыне? * Калі забудуся на цябе, Ерусаліме, хай будзе забытая правая рука мая,

Хай язык мой прысохне да паднябеньня майго, калі забуду цябе, * калі не пастаўлю Ерусалім вышэй за ўсякую вясёласьць.

Прыпомні, Госпадзе, сыном Эдомскім пра дні Ерусаліму, * калі казалі яны: Разбурайце, разбурайце яго да асноваў.

Дачка Бабілёнская, спусташальніца! * Блаславёны той, хто адплаціць табе за зло, якое ты ўчыніла нам.

Блаславёны той, хто схопіць дзяцей тваіх* і разаб'е іх аб скалу.

Слава... цяпер...