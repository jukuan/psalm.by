Сыноў Карэевых. Псалом. Песьня

Госпад любіць брамы Сыёну, што стаіць на гарах сьвятых, * больш за ўсе паселішчы Якубавы.

Слаўнае гаворыцца пра цябе, * места Божае!

Рааб і Бабілён сярод тых, што шануюць мяне. * А вось Філістыны і Тыр, і Куш - яны ўсе нарадзіліся тут.

А пра Сыён скажуць: "Усе да аднаго нарадзіліся ў ім, * і Найвышэйшы Госпад умацаваў яго".

Госпад напіша ў кнізе народаў: * „Яны нарадзіліся тут".

І, танцуючы, запяюць яны: * „У табе ўсе мае крыніцы".