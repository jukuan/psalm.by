Песьня ўзыходжаньняў

Успомні, Госпадзе, Давіда* і ўсе ягоныя стараньні,

Як ён кляўся Госпаду, * даваў абяцаньне Сільнаму Якубаваму:

„Не ўвайду да пакояў дому майго, * і ня ўзыду на пасьцель ложа майго,

І ня дам сну вачом маім, * і спачынку павекам маім,

Пакуль не знайду месца для Госпада, * памешканьня для Сільнага Якубавага".

Вось мы чулі пра яго ў Эўфраце, * знайшлі яго на полі Яару;

Увойдзем у Ягонае жыльлё, * падзем ніц перад падножкам ног Ягоных.

Устань, Госпадзе, ідзі на месца спачынку Твайго, * Ты і каўчэг магутнасьці Тваёй.

Хай сьвятары Твае апрануцца ў спрвядлівасьць, * і сьвятыя Твае хай узрадуюцца.

З увагі на Давіда, слугу Твайго, * не адвяртай твару ад памазанца Твайго.

Кляўся Госпад Давіду моцнай клятваю, і не адступіцца ад яе: * Ад нашчадкаў тваіх пасаджу на пасадзе тваім.

Калі сыны твае захаваюць запавет Мой і прыказаньні, якіх Я іх навучу, * дык і іх сыны будуць сядзець на пасадзе тваім давеку.

Бо Госпад выбраў Сыён, * пажадаў мець яго сабе за сялібу:

„Вось месца Майго супачынку давеку, дзе буду жыць, * бо Я ўпадабаў яго;

Багацьці ягоныя шчодра пабласлаўлю, * бедных яго насычу хлебам;

Сьвятароў яго апрану ў збаўленьне, * і сьвятыя яго ў радасьці жыць будуць.

Там Я ўздыму рог Давіда, * сьветач пастаўлю памазанцу Майму;

Ворагаў ягоных пакрыю сорамам, * а над ім закрасуе сьвятасьць Мая".