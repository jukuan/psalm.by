Начальніку хору. Псалом Давіда

Пачуй, Божа, гуканьне маё, * выслухай малітву маю!

Ад канцоў зямлі я клікаў Цябе, калі сэрца маё саслабла. * Уздымі мяне на скалу, для мяне недасяжную.

Бо для мяне Ты - мой прытулак, * абаронная вежа супраць ворага.

Каб толькі я мог заўжды жыць у Тваім жытле, * хавацца пад ценем крылаў Тваіх!

Бо Ты, Божа, выслухаў жаданьні мае, * і даў мне ў спадчыну тых, што баяцца імя Твайго.

Дадай дзён каралю, * прадоўжы гады ягоныя з пакаленьня ў пакаленьне.

Перад Богам хай ён вечна пануе; * дай ласку і вернасьць, каб сьцераглі яго.

Тады буду заўжды пяяць імю Твайму* і штодня выконваць абяцаньні мае.

Слава... цяпер...