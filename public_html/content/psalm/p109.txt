Псалом Давіда

Сказаў Госпад Госпаду майму: Сядзь па правай руцэ маёй, * пакуль не пакладу ворагаў тваіх пад ногі табе.

Госпад пашле табе жазло сілы з Сыёну, * і будзеш панаваць над ворагамі тваімі.

Табе панаваць ад пачатку ў зьзяньні сьвятасьці. * Ва ўлоньні перад заранкай Я нарадзіў Цябе.

Кляўся Госпад і не раскаяўся: * Ты - сьвятар давеку паводле чыну Малхісадэка.

Госпад па правай руцэ Тваёй: * Ён разаб'е цароў у дзень гневу свайго.

Будзе судзіць народы; напоўніць (зямлю) трупамі, * скрышыць галовы многіх валадароў на зямлі.

З ручая будзе піць дарогаю, * таму ўздыме галаву.