Кіраўніку хору. Псалом Давіда

Сказаў неразумны ў сэрцы сваім: „Няма Бога".* Сапсаваліся, робяць агідныя ўчынкі, * няма нікога, хто б рабіў дабро.

Госпад глядзіць з неба на сыноў людзкіх, * каб убачыць, ці ёсьць разумны, што шукае Бога.

Усе заблудзілі, сталіся нікчэмнымі, * няма ніводнага, хто б чыніў дабро.

Ці ж не схамянуцца тыя, што чыняць няправеднае, * што паглынаюць мой народ, быццам хлеб, Госпада не прызнаюць?

Задрыжаць яны ў страху, * калі Госпад заступіцца за род праведных.

Вы хочаце ў нішто абярнуць задуму беднага, * але Госпад - прытулак ягоны.

Збаўленьне Ізраіля прыйдзе з Сыёну. * Калі Госпад зьменіць лёс свайго народу, узрадуецца Якуб, усьцешыцца Ізраіль.

Слава... цяпер...

