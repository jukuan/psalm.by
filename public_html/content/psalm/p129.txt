Песьня ўзыходжаньняў

З глыбіні клічу Цябе, Госпадзе: * Госпадзе, пачуй голас мой.

Хай вушы Твае будуць уважлівыя* да голасу маленьня майго.

Калі памятлівы бясчынстваў нашых будзеш, Госпадзе: * Госпадзе, хто зможа ўстаяць? * Але ж у Цябе адпушчэньне ёсьць.

Дзеля імя Твайго, спадзяюся на Цябе, Госпадзе: * душа мая чакае слова Твайго. * Душа мая спадзяецца на Госпада.

Больш, чым сьвітаньня чакае страж начны, * больш чым сьвітаньня, хай Ізраіль чакае Госпада.

Бо ў Госпада міласэрнасьць і вялікае ў Яго збаўленьне, * і Ён выбавіць Ізраіля ад усіх беззаконьняў яго.