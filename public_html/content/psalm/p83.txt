Кіраўніку хору. на Гэфскіх прыладах (на тачылах). Псалом сыноў Карэевых

Якое мілае жытло Тваё, * Госпадзе сілаў!

Душа мая ўздыхае і тужыць па двары Гасподнім. * Сэрца маё і цела рвуцца радасна да Бога жывога.

Нават малая птушка знаходзіць жытло сабе, * і ластаўка гняздо сабе, дзе б палажыць птушанятаў сваіх,

Ля аўтароў Тваіх, * Уладару мой і Божа збаўленьня майго.

Шчасьлівыя тыя, што жывуць у доме Тваім, Госпадзе: * вечна могуць яны славіць Цябе.

Шчасьлівыя тыя, што маюць Цябе дапаможцам, * калі зьбіраюцца ў сьвятую дарогу:

Ідучы далінаю плачу, яны адкрываюць ў ёй крыніцы; * і першы дождж пакрывае іх блаславеньнем.

Пойдуць наперад з сілаю, што ўсьцяж мацнее, * убачаць Бога багоў на Сыёне.

Госпадзе Божа сілаў, пачуй малітву маю; * будзь уважлівы да мяне, Божа Якуба!

Абаронца наш, Божа! * Глянь ласкава на аблічча памазаньніка Твайго.

Сапраўды лепшы адзін дзень на панадворку Тваім за тысячы. * Стаяў бы лепш ля парогу дому Бога майго, як у палацах грэшнікаў.

Бо Госпад Бог - сонца і шчыт; * Госпад дае ласку і славу;

Тых, што жывуць цнатліва, * Ён не пазбавіць дабротаў сваіх.

Госпаде Божа сілаў, * шчасьлівы чалавек, які спадзяецца на Цябе.